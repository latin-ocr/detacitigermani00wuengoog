Caput tertium.

De Taciti Germaniae codicibus Monacensi et Stuttpartiensi.

Absoluta ita duobus capitibus praecedentibus disputatione de
Holderi et Baehrensii opinione, quarn de origine et pretio codicis
Hummeliani protulerunt, et adiecta inquisitione in archetypum huius
codicis H, quod nobis minime videbatur esse Germanicum illud, quod
Henochii sub manibus versatum sit, ad propositum redeamus et de
Taciti Germaniae codicibus Monacensi (M) et stuttgartiensi (S) aga
mus. Quos codices Holder ex uno eodemque archetypo - quod
littera y notavit - profluxisse et tanti pretii esse existimavit, ut iis
proximum post codicem H locum in apparatu suo critico tribueret.
Accuratius de haere Baehrensius disseruit in Fleckeiseni annalibus
(1880 p. 265 sqq.): qui hoc archetypum y in ltalia e codicum OD
genere exscriptum, additis in margine lectionibus quibusdam variis
codicum AB Alpes transgressum et in Germania secundum codicis H
auctoritatem correctum esse affirmat. thue plures sunt huius, quam
tulerunt Holder et Baehrensius, sententiae partes ita disputatio
quoque nostra e compluribus constabit partibus, quarum prima
inquiretur, utrum ex uno eodemque archetypo profluxerint re vera
M et S necne. Ad quam inquisitionem priusquam accedamus de
horum codicum habitu atque natura pauca erunt dicenda, quorum
utrumque ut ipse in bibliotheca Marpurgensi inspicere possem
mihi munificentia et benevolentia bibliothecarum cum Monacensis
et Stuttgartiensis tum Marpurgensis contigit.

M.

Codex M, nunc Monacensis Latinus 5307, olim Ohiemensis,
chartaceus, continet primo loco commentarium in scripturas sacras
secundo Descriptionem terrae sanctae, tertio inde a folio 153 Cornelij

 

